---
title: Aktivitetet e kuadrit arsimor
year: 2013/14
---

## Aktivitetet e kuadrit arsimor

Nga ana e arsimtarëve dhe nga i tërë kolegiumi i arsimtarëve realizohen
aktivitete të lira të cilat mundësojnë edukimin e drejtë të nxënësve dhe formimin
e plotë të personalitetit të nxënësit. Këto aktivitete në shkollën tonë realizohen
nëpër organet dhe aktivet e ndryshme shkollore, si aktivitete kulturoro-artistike,
letrare, dramatike, muzikore, recital dhe seksioni i sportit.
Padyshim vend të veçantë në këto aktivitete marrin pjesë aktivitete sportive
të cilat realizohen në forma të ndryshme; ekipi i basketbollit (meshkuj dhe femra),
futbolli i vogël, si dhe marrje pjesë e një numri të madh të nxënësve tonë në klubin
e kajakut “Radika”, ku arrijnë rezultate solide.
Disa nga të arriturat më të veçanta në fushën e aktiviteteve në shkollë dhe në
garat jashtë shkolle janë:

1. Pjesëmarrja e arsimtarëve në trajnim në projektin “Arsimimi paqësor”. Në këtë
   projekt mbajtur në disa sesione gjatë këtij viti u përpunuan tema dhe ushtrime
   stërvitore të ndryshme, si: të formuarit e ekipit për punë, ndërtimi i besimit, të
   sjellurit e vendimeve, identiteti dhe identiteti etnik, paragjykimet dhe diskriminimi.
   Në semina rmerrnin pjesë profesorë nga shkolla të ndryshme. Nga gjimnazi i
   Dibrës morën pjesë arsimtarët: Edmond Muça, Lançe Abazoski, Mereme
   Maqellara,Neat Selmanoski, Liljana Buxhaku, Jashar Jasharoski. Përvoja e fituar
   ndikoi në punën në shkollë, në aplikimin e metodave bashkëkohore në mësim, në
   stëvitjen e nxënësve për t’u sjellur mirë dhe me kulturë në mjedisni ku mësojnë e
   jetojnë.
1. Pjesëmarrja në trajnim për integrim shkollor në kuadër të projektit USAID për
   integrim ndëretnik në arsim i cili realizohet në bashkëpunim me Ministrinë e
   arsimit dhe shkencës, Byronë për zhvillimin e arsimit dhe Qendra për arsim
   profesional. Në këtë trajnim morën pjesë: Bajram Ameti,Ilirian Fetahu, Agon
   Sturçe, Ylber Abdullai, Llançe Abazoski, Bardhul Skara. Qëllimi kryesor i trajnimit
   është që arsimtarët pjesëmarrës konceptet e integrimit ndëretnik në arsim ti
   zbatojnë në shkollën tonë. Kjo veprimtari përmes punës së ekipit u bë pjesë e
   programit shkollor. Ajo vazhdon të aktualizohet përmes përcjelljes së përvojave
   tek veprimtaria arsimore në shkollën tonë.
1. Më 25.06.2014 u mbajt seminari për arsimtarët e lëndës së bisnes dhe
   sipërmarrje si dhe inovacione dhe sipërmarrje. Në këtë seminar morën pjesë
   arsimtarët Albert Shajnovski dhe Edmond Muca. Temat e stërvitjes për mësimin
   kreativ ishin “Zhvillimi i kreativitetit të nxënësit”, “Krijimi i strategjisë i E-marketingut te firmat e vogla” dhe “Përvojat me implementimin e lëndëve biznes
   dhe sipërmarrje”.
